# Portfolio-webtech

Eindopdracht PHP website voor de course Webtech in HAN propedeuse

# Opdrachtbeschrijving
WT - Beroepsproduct 2: Portfoliosite (dynamisch)
Versie: 7-12-2019

Het 2e beroepsproduct voor WebTech is de portfoliosite van BP1 uitgebreid met extra functionaliteit en
dynamische inhoud.

## Opdracht
De portfoliosite bevat alle inhoud zoals in BP1 beschreven, eventueel verbeterd naar aanleiding van
verkregen feedback en/of eigen inzichten. Hier voeg je de volgende functionaliteit aan toe:
- HTML-code die overal hetzelfde is wordt één keer opgeslagen (eventueel met variabele
stukjes) en daar waar nodig ingevoegd.
- De Projecten-overzicht wordt met gegevens uit de database gevuld.
- Berichten die via het contactformulier binnenkomen worden in de database opgeslagen.
- Jij, als eigenaar van de website, kan inloggen en komt dan op een beheerpagina terecht.
- Als je ingelogd bent verschijnt op alle pagina's in de header "Ingelogd" of iets dergelijks.
- Op de beheerpagina kan je een nieuw blogitem schrijven.
- Blogitems worden op een blogpagina met de nieuwste bovenaan weergegeven.
- Op de blogpagina staat een zoekbalk, waarmee in de blog gezocht kan worden. Alleen items
met het gezochte begrip in de titel of tekst worden weergegeven.

## Eisen en criteria
Voor deze opdracht geldt het volgende:
- Je hebt gedurende het bouwen 2 keer formeel overleg met je docent (senior developer). *
- Je schrijft een opleverdocument zoals hieronder omschreven. *
- Op de website en in het verhaal is duidelijk dat het om jou gaat. *
- De in de opdracht beschreven functionaliteit is gerealiseerd.
- Je gebruikt geen (code uit) frameworks, libraries of templates. *
- Bovenaan elk PHP-bestand staan als commentaar je naam en de datum. *
- Variabelen en functies hebben een duidelijke, Nederlandstalige naam.
- HTML-code valideert bij validator.w3.org.
- Je maakt gebruik van PDO *, Prepared Statements, sessions, password hashing.
- Je scheidt zo goed mogelijk PHP-functionaliteit van de weergave (HTML-code met 'echo').
- Knock-out criterium = onvoldoende voor BP2 indien niet aan voldaan.

## Opleverdocument
In het opleverdocument voor beroepsproduct 2 beschrijf je kort en doelgericht
- de feedback die je op de eerste uitwerking kreeg (design en code) en de feedbackgevers
- in hoeverre je de feedback in de nieuwe versie verwerkt hebt en eventuele redenen om iets
(niet) te doen;
- de met PHP gerealiseerde functionaliteit;
- schermafbeeldingen van de belangrijkste pagina’s;
- knelpunten;
- bijzonderheden, zoals extra functionaliteit en speciale constructies die volgens jou pluspunten
verdienen;
Het document begint met een passende titel, je naam, klas en datum.

## Assessment
Na de oplevering presenteer je in een assessment de webapplicatie en code. Daarvoor heb je alles
werkend op je eigen laptop staan. Van een assessment zal worden afgezien als het product niet aan
de minimumeisen (knock-outs) voldoet.

## Extra punten
Als de basis goed is kan je met onderstaande functionaliteit extra punten scoren. Speciale features
moeten dan wel in het opleverdocument vermeld staan. Mogelijke uitbreidingen zijn:
- In de beheeromgeving een lijst met alle berichten.
- Berichten kunnen één voor één worden weergegeven.
- Blogitems kunnen worden gewist of aangepast.
- Uitgebreide zoek-, filter- en sorteermogelijkheden;
- Invoercheck op de server inclusieve gedetailleerde meldingen;
- Sanitizing (opschonen) van de invoer;
- Terugplaatsen van eerder ingevoerde formuliergegevens in geval van foutmelding via server;
- Geavanceerd gebruik van prepared statements;
